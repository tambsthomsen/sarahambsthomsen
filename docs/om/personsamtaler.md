---
title: Personsamtaler
lang: en-US
---

# Personsamtaler

<div>
  <b-tabs class="nav-tabs-negative-top">
    <b-tab title="Samtaleterapi" active><p>
    Samtaleterapi anvendes i mange forskellige situationer. Det kan være med fokus på udviklingsønsker, uforudsete hændelser eller tilbagevendende problematikker du ønsker at håndtere effektivt. Det kan være du oplever stress, angst, krise, sorg, selvværdsproblematikker, relationelle udfordringer eller andre aspekter der forårsager psykisk ubehag, som kan være svære at håndtere selv.

Ved første henvendelse, vil vi ofte tage en snak over telefonen om hvad du ønsker at have i fokus i et eventuelt samtaleforløb. Derefter aftales der typisk en indledende samtale, hvor vi ser nærmere på hvilke behov, ønsker og forventninger du har til forløbet. Min tilgang til samtaleterapi er præget af kognitive metoder, samt et narrativt- og systemisk blik. Dog anvendes andre psykologiske metoder også efter behov. Det vigtigste for mig som psykolog er at du føler dig set, hørt og samtidig effektiv hjulpet. 

Har du en sundhedsforsikring, kan du ofte få samtaleforløbet dækket herigennem.

Alle typer af samtaleforløb tilbydes i behagelige omgivelser i Charlottenlund og Hillerød, eller ved behov som videokonsultationer. Sidstnævnte anbefales dog ikke i alle situationer. 

[Kontakt](/kontakt.html) mig for nærmere information.

</p></b-tab>

<b-tab title="Coaching"><p>
Coaching er en struktureret og målrettet dialog, der har til formål at skabe bevidsthed og udvikling. Mange oplever at have brug for en coach, når man vil sættes i en udviklende proces med fokus på at optimere dit personlige- eller faglige potentiale. Fokus i coachingen er som oftest at udfordre anvendte tænke- og handlemåder samt at finde nye strategier.

###### Det kan være med fokus på eksempelvis:

- Travlhed og stress
- Karriereovervejelser
- Lederrollen
- Forandringer (personlige som organisatoriske)
- Motivation
- Kommunikation
- Beslutningstagen
- Mv.

I første coachingsession afstemmer vi sammen forventninger til hvad der er dit fokus og hvilke mål du har, samt lægger en realistisk plan for, hvordan vi kan arbejde med dine mål og ønsker i en tryg ramme. 

Er der tale om stress vil du med en eventuel sundhedsforsikring ofte kunne få dækket forløbet. 

Alle typer af samtaleforløb tilbydes i behagelige omgivelser i Charlottenlund og Hillerød, på egen lokation (fx. arbejdspladsen), eller ved behov som videokonsultationer. Sidstnævnte anbefales dog ikke i alle situationer. 

[Kontakt](/kontakt.html) mig for nærmere information.
</p></b-tab>

<b-tab title="Supervision"><p>Supervision på arbejdspladsen styrker refleksionsevnen, handlekraften, det faglige samvær og den fælles faglige identitet. Samtidig oplever mange arbejdspladser at supervisionen kan være med til at forebygge konflikter og stress i medarbejdergruppen – da der her gives rum og mulighed for løbende at få vendt og bearbejdet de situationer og dilemmaer der løbende opstår på en arbejdsplads. 

Supervisionen kan foregå enten som individuel supervision, ledersupervision eller som gruppesupervision.

Alle typer af samtaleforløb tilbydes i behagelige omgivelser i Charlottenlund og Hillerød, på egen lokation (fx. arbejdspladsen), eller ved behov som videokonsultationer. Sidstnævnte anbefales dog ikke i alle situationer.

[Kontakt](/kontakt.html) mig for nærmere information.
</p></b-tab>

<b-tab title="Ledersparring"><p>Mange ledere oplever et behov for sparring til de ledelsesmæssige udfordringer og dilemmaer de står med i dagligdagen. Det kan fx være konflikter i teamet, en organisationsændring der skal håndteres, en vanskelig samtale eller det organisatoriske krydspres der ønskes sparring på. Der kan være behov for et fokuseret og fortroligt rum, til at vende og dreje de paradokser og dilemmaer man møder som leder. 

Ledersparring kan have mange forskellige former, det vigtigste er at formen matcher dine behov og er effektiv ind i din hverdag

Alle typer af samtaleforløb tilbydes i behagelige omgivelser i Charlottenlund og Hillerød, på egen lokation (fx. arbejdspladsen), eller ved behov som videokonsultationer. Sidstnævnte anbefales dog ikke i alle situationer.

[Kontakt](/kontakt.html) mig for nærmere information.
</p></b-tab>
</b-tabs>

</div>

